# Базов пакет за приложения в Windows (Windows App Essentials) #

* Автори: Joseph Lee, Derek Riemer и други
* Изтегляне на [стабилна версия][1]
* Изтегляне на [тестова версия][2]
* Съвместимост с NVDA: от 2022.4 и по-нови версии

Забележка: Първоначално наречена "Базов пакет за приложения в Windows 10",
вече е преименувана на "Базов пакет за приложения в Windows" през 2021 г.,
за да поддържа Windows 10 и бъдещи версии като Windows 11. Части от тази
добавка все още ще се отнасят до оригиналното име на добавката.

Тази добавка е колекция от спомагателни модули за разни приложения в
Windows. Тя също така съдържа поправки и подобрения за разни контроли в
интерфейса на windows 10 и по-нови.

Включени са следните спомагателни модули за дадени приложения и модули за
приложения (прегледайте раздела за съответното приложение за подробности
относно включените неща):

* Cortana
* Карти
* Модерна клавиатура (панел с emoji/сензорна клавиатура/диктуване/въвеждане
  с глас/предложения при въвеждане от хардуерно устройство/хронология на
  клипборда/предложени действия/редактори за съвременни методи на въвеждане)
* Настройки (настройки на системата, Windows+I)
* Достъп чрез глас (Windows 11 версия 22H2)
* Време
* Разни модули за контроли и функции, като например съобщенията за
  виртуалните работни плотове

Забележки:

* Тази добавка изисква Windows 10 версия 21H2 (компилация 19044), Windows 11
  21H2 (компилация 22000) или по-нови издания.
* Продължителността на поддръжката за дадена актуализация на функции е
  свързана с продължителността на клиентската поддръжка (Home, Pro, Pro
  Education, Pro for Workstations издания) и добавката може да прекрати
  поддръжката за актуализация на функции преди края на клиентската
  поддръжка. Вижте aka.ms/WindowsTargetVersioninfo за повече информация и
  крайните дати за поддръжка.
* Въпреки че е възможно да се инсталира на тях, тази добавка не поддържа
  Windows 10 Enterprise LTSC (Long-Term Servicing Channel) и Windows Server.
* Ако е инсталирана добавката "Обновяване на добавките" и е включено
  обновяването на добавките във фонов режим, "Базов пакет за приложения в
  Windows" няма да се инсталира на неподдържани издания на Windows.
* Не всички функции от компилациите на Windows Insider Preview ще се
  поддържат, още повече за функциите, въведени само за ограничен брой
  потребители на Windows Insider в каналите canary и dev.
* Някои функции на добавката са в момента или ще бъдат включени в екранния
  четец NVDA.
* Някои приложения поддържат режим на компактно припокриване (например
  "Задържане отгоре" в приложението "Калкулатор") и този режим няма да
  работи правилно с преносимата версия на NVDA.
* За най-добро изживяване с приложения, които вграждат уеб технологии и
  съдържание, като менюто "Старт" и неговото контекстно меню, включете
  настройката "Автоматичен режим на фокус при промяна във фокуса" от панела
  с настройки за режима на разглеждане на NVDA.

За списък на промените, направени между всяко издание на добавката, вижте
документа ["Списък с промените за всяко издание на добавката"][3].

## Общи

* При отваряне, затваряне или превключване между виртуалните работни
  плотове, NVDA ще съобщава името на текущия работен плот (например "Работен
  плот 2").
* В Windows 11 NVDA ще докладва акцентите от търсенето (search highlights) в
  менюто "Старт", когато то бъде отворено. Това вече е внедрено в NVDA
  2023.1.
* В Windows 11 22H2 и по-нови версии, вече е възможно взаимодействието
  посредством мишка и/или сензорен екран с преработения прозорец за
  препълване на системната област и диалоговия прозорец "Отваряне с". Това е
  внедрено в NVDA 2023.1.
* NVDA ще запише архитектурата на процесора за текущата инсталация на
  Windows (x86/32-битова, AMD64, ARM64), когато стартира. Това е внедрено в
  NVDA 2023.1.
* Подобрена е работата с лентата на задачите на Windows 10 и 11, включително
  докладване на резултатите от пренареждане на иконите при натискане на
  Alt+Shift+Стрелка наляво/надясно (преди компилация 25267) и докладване на
  позицията на елемента при обхождане на иконите в лентата на задачите
  (Windows 10 и 11 преди компилация 25281).
* NVDA ще докладва "Тази папка е празна" при влизане в празна папка във File
  Explorer.
* В приложения като File Explorer и Notepad, където се поддържат прозорци с
  раздели, NVDA ще докладва името и позицията на разделите при превключване
  между тях.

## Cortana

* Текстовите отговори от Cortana се съобщават в повечето случаи.

## Карти

* NVDA вече няма да прекъсва речта, когато фокусът е върху елементи,
  различни от контролата на картата в някои случаи.

## Модерна клавиатура

Това включва панел за емоджи, хронология на клипборда, сензорна клавиатура,
диктуване/гласово въвеждане, предложения при хардуерно въвеждане, предложени
действия и редактори за съвременни методи за въвеждане на определени езици в
Windows 10 и 11. Когато преглеждате емоджи, за най-добро изживяване,
включете опцията за използване на данни от Уникод консорциума от настройките
за реч на NVDA и задайте нивото на пунктуацията на "някои" или
по-високо. Когато поставяте от хронологията на клипборда в Windows 10,
натиснете клавиша за интервал вместо клавиша Enter, за да поставите избрания
елемент.

* В Windows 10, когато е избрана група емоджи (включително групите за
  каомоджи и символи), NVDA вече няма да премества навигационния обект към
  определени емоджи.
* В хронологията на клипборда на Windows 11, режимът на разглеждане ще бъде
  изключен по подразбиране, с цел да позволи на NVDA да докладва елементите
  от менюто за записите от хронологията на клипборда. Това е внедрено в NVDA
  2023.1.
* В Windows 11 22H2 и по-нови, NVDA ще докладва предложените действия,
  когато съвместими данни, като например телефонни номера, бъдат копирани в
  клипборда.

## Настройки

* NVDA ще докладва името на контролата за опционалната актуализация за
  качеството, ако има такава (връзка за изтегляне и инсталиране в Windows
  10, бутон за изтегляне в Windows 11).
* В Windows 11, елементите от адресната лента биват правилно разпознавани.
* В Windows 10 и 11 22H2 и по-нови, NVDA ще прекъсва речта и ще докладва за
  обновления на състоянието на Windows Update, докато изтеглянето и
  инсталирането напредва. Това може да доведе до прекъсване на говора при
  навигация в приложението Настройки, докато актуализациите се изтеглят и
  инсталират. Ако използвате Windows 11 22H2 и по-нови версии, ако
  избирателното регистриране на UIA събития е включено, трябва да преместите
  фокуса в списъка с актуализации веднага щом се появят, за да може NVDA да
  докладва напредъка на актуализирането.

## Достъп чрез глас

Това се отнася до функцията "Достъп чрез глас" ("Voice Access"), представена
в Windows 11 версия 22H2.

* NVDA ще докладва състоянието на микрофона при превключването му от
  интерфейса на "Достъп чрез глас".

## Време

* Раздели като "Прогноза за времето" и "Карти" биват правилно разпознати
  като раздели (принос от Derek Riemer).
* Когато четете прогнозата, използвайте стрелките наляво и надясно за
  преместване между елементите. Използвайте стрелките нагоре и надолу, за да
  прочетете отделните елементи. Например, като натиснете стрелка надясно,
  може да се съобщи нещо от типа на "Вторник 6, Висока ‎‎22°, Ниска ‎‎13°,
  Облачно". При натискане на стрелка надолу ще се съобщи "Вторник". При
  следващото натискане ще се съобщи следващия елемент (например
  температурата). Към момента това работи за дневната и почасовата прогнози.

[[!tag dev stable]]

[1]: https://addons.nvda-project.org/files/get.php?file=wintenApps

[2]: https://addons.nvda-project.org/files/get.php?file=w10-dev

[3]: https://github.com/josephsl/wintenapps/wiki/w10changelog
