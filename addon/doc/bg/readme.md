# Базов пакет за приложения в Windows (Windows App Essentials) #

* Автори: Joseph Lee, Derek Riemer и други
* Изтегляне на [стабилна версия][1]
* Изтегляне на [бета версия][2]
* Изтегляне на [тестова версия][3]
* Съвместимост с NVDA: от 2023.1 и по-нови версии

Забележка: Първоначално наречена "Базов пакет за приложения в Windows 10",
вече е преименувана на "Базов пакет за приложения в Windows" през 2021 г.,
за да поддържа Windows 10 и бъдещи версии като Windows 11. Части от тази
добавка все още ще се отнасят до оригиналното име на добавката.

Тази добавка е колекция от спомагателни модули за разни приложения в
Windows. Тя също така съдържа поправки и подобрения за разни контроли в
интерфейса на windows 10 и по-нови.

Включени са следните спомагателни модули за дадени приложения и модули за
приложения (прегледайте раздела за съответното приложение за подробности
относно включените неща):

* Cortana (ще бъде заменено от Windows Copilot)
* Модерна клавиатура (панел с emoji/сензорна клавиатура/диктуване/въвеждане
  с глас/предложения при въвеждане от хардуерно устройство/хронология на
  клипборда/предложени действия/редактори за съвременни методи на въвеждане)
* Настройки (настройки на системата, Windows+I)
* Достъп чрез глас

Забележки:

* Тази добавка изисква Windows 10 версия 22H2 (компилация 19045), Windows 11
  22H2 (компилация 22621) или по-нови издания.
* Продължителността на поддръжката за дадена актуализация на функции е
  свързана с продължителността на клиентската поддръжка (Home, Pro, Pro
  Education, Pro for Workstations издания) и добавката може да прекрати
  поддръжката за актуализация на функции преди края на клиентската
  поддръжка. Вижте aka.ms/WindowsTargetVersioninfo за повече информация и
  крайните дати за поддръжка.
* Въпреки че е възможно да се инсталира на тях, тази добавка не поддържа
  Windows 10 Enterprise LTSC (Long-Term Servicing Channel) и Windows Server.
* Ако е инсталирана добавката "Обновяване на добавките" и е включено
  обновяването на добавките във фонов режим, "Базов пакет за приложения в
  Windows" няма да се инсталира на неподдържани издания на Windows.
* Не всички функции от компилациите на Windows Insider Preview ще се
  поддържат, още повече за функциите, въведени само за ограничен брой
  потребители на Windows Insider в каналите canary и dev.
* Добавката може да емулира корекции, включени в компилациите на Insider
  Preview, които впоследствие се премахват, и за тези промени добавката може
  да ги премахне в бъдещи версии.
* Тестовият канал на добавката ще включва промени, включително
  експериментално съдържание, което може да бъде, а може и да не бъде
  включено в бета и стабилни версии, а бета каналът ще включва промени,
  планирани за бъдещи стабилни версии.
* Някои функции на добавката са в момента или ще бъдат включени в екранния
  четец NVDA.
* За най-добро изживяване с приложения, които вграждат уеб технологии и
  съдържание, като менюто "Старт" и неговото контекстно меню, включете
  настройката "Автоматичен режим на фокус при промяна във фокуса" от панела
  с настройки за режима на разглеждане на NVDA.

За списък на промените, направени между всяко издание на добавката, вижте
документа ["Списък с промените за всяко издание на добавката"][4].

## Общи

* При отваряне, затваряне или превключване между виртуалните работни
  плотове, NVDA ще съобщава името на текущия работен плот (например "Работен
  плот 2"). Това е внедрено в NVDA 2023.2.
* В приложения като File Explorer и Notepad в Windows 11 22H2, където се
  поддържат прозорци с раздели, NVDA ще докладва името и позицията на
  разделите при превключване между тях. Това е внедрено в NVDA 2023.2.

## Cortana

* Текстовите отговори от Cortana се съобщават в повечето случаи.

## Модерна клавиатура

Това включва панел за емоджи, хронология на клипборда, сензорна клавиатура,
диктуване/гласово въвеждане, предложения при хардуерно въвеждане, предложени
действия и редактори за съвременни методи за въвеждане на определени езици в
Windows 10 и 11. Когато преглеждате емоджи, за най-добро изживяване,
включете опцията за използване на данни от Уникод консорциума от настройките
за реч на NVDA и задайте нивото на пунктуацията на "някои" или
по-високо. Когато поставяте от хронологията на клипборда в Windows 10,
натиснете клавиша за интервал вместо клавиша Enter, за да поставите избрания
елемент.

* В Windows 11 22H2 и по-нови, NVDA ще докладва предложените действия,
  когато съвместими данни, като например телефонни номера, бъдат копирани в
  клипборда.

## Настройки

* NVDA ще докладва името на контролата за опционалната актуализация за
  качеството, ако има такава (връзка за изтегляне и инсталиране в Windows
  10, бутон за изтегляне в Windows 11).
* В Windows 11, елементите от адресната лента биват правилно разпознавани.
* NVDA ще докладва за обновления на състоянието на Windows Update, докато
  изтеглянето и инсталирането напредва. Това може да доведе до прекъсване на
  говора при навигация в приложението Настройки, докато актуализациите се
  изтеглят и инсталират. Ако използвате Windows 11 и избирателното
  регистриране на UIA събития е зададено на "Избирателно" (от категорията
  "Разширени" в прозореца с настройките на NVDA), трябва да преместите
  фокуса в списъка с актуализации веднага щом се появят, за да може NVDA да
  докладва напредъка на актуализирането.

## Достъп чрез глас

Това се отнася до функцията "Достъп чрез глас" ("Voice Access"), представена
в Windows 11 версия 22H2.

* NVDA ще докладва състоянието на микрофона при превключването му от
  интерфейса на "Достъп чрез глас".

[[!tag dev stable]]

[1]: https://www.nvaccess.org/addonStore/legacy?file=wintenApps

[2]: https://www.nvaccess.org/addonStore/legacy?file=wintenApps-beta

[3]: https://www.nvaccess.org/addonStore/legacy?file=wintenApps-dev

[4]: https://github.com/josephsl/wintenapps/wiki/w10changelog
