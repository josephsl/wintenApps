# Базов пакет за приложения в Windows 10 (Windows 10 App Essentials) #

* Автори: Joseph Lee, Derek Riemer и други потребители на Windows 10
* Изтегляне на [стабилна версия][1]
* Изтегляне на [работна версия][2]

Тази добавка е колекция от спомагателни модули за разни приложения в Windows
10. Тя също така съдържа поправки и подобрения за разни контроли в
интерфейса на windows 10.

Включени са следните спомагателни модули за дадени приложения и модули за
приложения (прегледайте раздела за съответното приложение за подробности
относно включените неща):

* Аларми и часовник.
* Календар
* Калкулатор (универсално приложение).
* Cortana
* Groove музика
* Поща
* Карти
* Microsoft Edge
* Настройки (настройки на системата, Windows+I).
* Skype (универсално приложение)
* Магазин
* Време
* Разни модули за контроли, като например плочките в менюто „Старт“.

Забележка: Тази добавка изисква Windows 10 версия 1511 (компилация 10586)
или по-нова и NVDA 2016.4 или по-нова. За най-добри резултати, използвайте
добавката с Последната стабилна версия на Windows (компилация 14393) и
най-новата стабилна версия на NVDA. Също така, след промяна на настройките
за обновяване на добавката, се уверете че сте запазили настройките на NVDA.

## Общи

* В контекстните менюта за плочките в менюто „Старт“, биват правилно
  разпознати подменютата.
* При намаляване на прозорците (Windows+M), вече не се съобщава "поле"
  (забележимо при използване на компилации от Insider Preview).
* Някои диалогови прозорци вече биват коректно разпознати като такива. Това
  включва диалоговия прозорец за Insider Preview (приложението Настройки) и
  новия тип диалогови прозорци за UAC в компилация 14328 и по-нови за NVDA
  2016.2.1 и по-стари.
* Показването/скриването на предложенията в дадени полета за търсене
  (особено в приложенията "Настройки" и "Магазин") се извежда чрез звук
  и/или брайл. Това също така включва и полето за търсене в менюто "Старт".
* В повечето случаи NVDA ще може да съобщава броя на предложенията, когато
  извършвате търсене. Тази функция се контролира от опцията "Докладвай
  местоположението на обекта" в диалоговия прозорец "Представяне на
  обектите".
* В някои контекстни менюта (например в Edge) вече не се съобщава
  информацията за позицията (например 1 от 2).
* Разпознават се следните UIA събития: Controller for, live region changed
  (управлявано от name change event).
* Добавена е възможност за проверка за обновления на добавката (автоматично
  или ръчно) чрез новия диалогов прозорец "Базов пакет за приложения в
  Windows 10",  отварящ се от менюто с настройките на NVDA. По подразбиране
  стабилната и работната версии ще проверяват за обновления автоматично
  съответно ежеседмично и ежедневно.
* Възможност за проследяване на събития, идващи от приложения базирани на
  Universal Windows Platform (UWP), ако NVDA се изпълнява с протоколиране за
  отстраняване на грешки (версия 2017.1 или по-нова).

## Аларми и часовник

* Стойностите за избор на час в съответните контроли вече се съобщават
  коректно. Забележимо при преместване на фокуса върху въпросните
  контроли. Това важи и за контролата за избор на време в което да се
  рестартира компютъра с цел довършване на инсталирането на актуализации за
  Windows.

## Калкулатор

* Когато бъде натиснат ENTER, NVDA съобщава резултатите от изчислението.

## Календар

* NVDA вече не съобщава "поле за писане" или "само за четене" в полето за
  съдържанието на съобщението в Поща и в други полета.

## Cortana

* Текстовите отговори от Cortana се съобщават в повечето случаи (ако не
  сработва, пробвайте да отворите повторно менюто „Старт“ и пак да изпълните
  търсенето).
* NVDA няма да изговаря нищо докато комуникирате с Cortana посредством глас.
* NVDA вече ще съобщава потвърждението за напомняне, след като сте задали
  такова.

## Groove музика

* Появата на предложения при търсене на песни вече бива откривана.

## Поща

* При преглеждане на елементи в списъка със съобщения, вече можете да
  използвате командите за навигация в таблици за преглед на заглавките на
  избраното съобщение.

## Карти

* NVDA възпроизвежда звук като ориентир за дадено местоположение от картата.
* При използване на изгледа "street side" и ако опцията "Използвай
  клавиатурата" е включена, NVDA ще съобщава адресите на улиците при
  използване на стрелките за навигиране по картата.

## Microsoft Edge

* Известията, като тези за изтеглянето на файл, вече биват съобщавани.
* В Творческото Обновление, NVDA вече няма да съобщава "WebRuntime Content
  View" при посещаване на даден сайт.

## Настройки

* Определена информация, като например напредъка на Windows Update, сега
  бива докладвана автоматично.
* Стойностите на лентите за напредъка и друга информация вече не се
  съобщават двукратно.
* Ако търсенето за настройки отнеме време, NVDA ще съобщи "Търсене" и
  състоянието на резултата от търсенето (например ако дадена настройка не
  може да бъде намерена).
* Групите от настройки биват разпознавани при използване на обектната
  навигация за предвижване между контролите.
* За дадени падащи списъци, NVDA вече ще успява да разпознава техните
  етикети и ще съобщава промените в стойностите на падащите списъци.

## Skype

* Текстът на индикатора за писане бива съобщаван, както това става в Skype
  за работен плот.
* Частично завръщане на клавишните комбинации от Control+NVDA+цифрите от
  цифровия ред за прочитане на последните 10 съобщения в дискусията и за
  преместване на навигационния обект до записите в чата, както е в Skype за
  работен плот.
* Сега можете да навигирате до списъка с контактите чрез Alt+1, до
  хронологията (списъка с дискусиите) с Alt+2 и до полето за писане на
  съобщение чрез Alt+3. Обърнете внимание, че трябва да задействате
  съответните раздели, за да преместите фокуса към желаното място.
* Вече биват съобщавани етикетите на разгъващите се списъци в интерфейса на
  приложението Преглед на Skype, във версията му от месец ноември 2016 г.
* В повечето случаи NVDA вече няма да съобщава "Съобщение от Skype" при
  преглед на съобщенията.

## Магазин

* След проверка за актуализации на приложенията, тези за които е налична
  актуализация биват правилно етикетирани.
* Появата на предложения при търсене вече бива съобщавана.
* При изтегляне на съдържание като приложения и филми, NVDA ще съобщава
  името на продукта и напредъка на изтеглянето.

## Време

* Раздели като "Прогноза за времето" и "Карти" биват правилно разпознати
  като раздели (принос от Derek Riemer).
* Когато четете прогнозата, използвайте лявата и дясната стрелка за
  преместване между елементите. Използвайте стрелките за нагоре и надолу, за
  да прочетете отделните елементи. Например, като натиснете стрелка надясно,
  може да се съобщи нещо от типа на "Вторник 6, Висока ‎‎22°, Ниска ‎‎13°,
  Облачно". При натискане на стрелка надолу ще се съобщи "Вторник". При
  следващото натискане ще се съобщи следващия елемент (например
  температурата). Към момента това работи за дневната и почасовата прогнози.

[[!tag dev stable]]

[1]: https://addons.nvda-project.org/files/get.php?file=w10

[2]: https://addons.nvda-project.org/files/get.php?file=w10-dev
