# Базов пакет за приложения в Windows (Windows App Essentials) #

* Автори: Joseph Lee, Derek Riemer и други
* Изтегляне на [стабилна версия][1]
* Изтегляне на [тестова версия][2]
* Съвместимост с NVDA: от 2022.2 и по-нови версии

Забележка: Първоначално наречена "Базов пакет за приложения в Windows 10",
вече е преименувана на "Базов пакет за приложения в Windows" през 2021 г.,
за да поддържа Windows 10 и бъдещи версии като Windows 11. Части от тази
добавка все още ще се отнасят до оригиналното име на добавката.

Тази добавка е колекция от спомагателни модули за разни приложения в
Windows. Тя също така съдържа поправки и подобрения за разни контроли в
интерфейса на windows 10 и по-нови.

Включени са следните спомагателни модули за дадени приложения и модули за
приложения (прегледайте раздела за съответното приложение за подробности
относно включените неща):

* Cortana
* Карти
* Модерна клавиатура (панел с emoji/диктуване/въвеждане с глас/предложения
  при въвеждане от хардуерно устройство/хронология на клипборда/предложени
  действия/редактори за съвременни методи на въвеждане)
* Хора
* Настройки (настройки на системата, Windows+I)
* Достъп чрез глас (Windows 11 версия 22H2)
* Време
* Разни модули за контроли, като например плочките в менюто „Старт“

Забележки:

* Тази добавка изисква Windows 10 версия 21H2 (компилация 19044), Windows 11
  21H2 (компилация 22000) или по-нови издания.
* Въпреки че е възможно да се инсталира на тях, тази добавка не поддържа
  Windows 10 Enterprise LTSC (Long-Term Servicing Channel) и Windows Server.
* Ако е инсталирана "Обновяване на добавките" версия 22.08 или по-нова и е
  включено обновяването на добавките във фонов режим, "Базов пакет за
  приложения в Windows" няма да се инсталира на неподдържани версии на
  Windows.
* Не всички функции от компилациите на Windows Insider Preview ще се
  поддържат.
* Някои функции на добавката са в момента или ще бъдат включени в екранния
  четец NVDA.
* За записи, които не са изброени по-долу, можете да приемете, че функциите
  са част от NVDA, вече не са приложими, тъй като добавката не поддържа
  стари издания на Windows, като например стари версии на Windows 10, или са
  направени промени в Windows, NVDA и приложенията, които правят записите
  вече неприложими.
* Някои приложения поддържат режим на компактно припокриване (например
  "Задържане отгоре" в приложението "Калкулатор") и този режим няма да
  работи правилно с преносимата версия на NVDA.
* За най-добро изживяване с приложения, които вграждат уеб технологии и
  съдържание, като менюто "Старт" и неговото контекстно меню, включете
  настройката "Автоматичен режим на фокус при промяна във фокуса" от панела
  с настройки за режима на разглеждане на NVDA.

За списък на промените, направени между всяко издание на добавката, вижте
документа ["Списък с промените за всяко издание на добавката"][3].

## Общи

* В допълнение към манипулаторите на UIA събития, предоставени от NVDA, се
  разпознават следните UIA събития и свойства: drag start/cancel/complete
  (разпознавани като state change event), drag drop effect, drag item is
  grabbed, drop target effect.
* При отваряне, затваряне или превключване между виртуалните работни
  плотове, NVDA ще съобщава името на текущия работен плот (например "Работен
  плот 2").
* Когато подреждате закачени елементи (плочки в Windows 10) в менюто "Старт"
  или бутоните за бързи действия в работния център с Alt+Shift+стрелките,
  NVDA ще съобщава "влачене" и/или ефекти на влачене и пускане преди и по
  време на влачене на елементи, съответно. Това е включено в NVDA 2022.4.
* Съобщения като тези за промените в силата на звука/яркостта/заглушаването
  на микрофона (Windows 11 22H2 и по-нови версии) във File Explorer и
  известията за обновяване на приложения от Microsoft Store могат да бъдат
  потиснати чрез изключване на опцията "Докладвай известията" в категорията
  "Представяне на обектите" в настройките на NVDA.
* В Windows 11 NVDA ще докладва акцентите от търсенето (search highlights) в
  менюто "Старт", когато то бъде отворено.

## Cortana

* Текстовите отговори от Cortana се съобщават в повечето случаи.
* NVDA няма да изговаря нищо, докато комуникирате с Cortana посредством
  глас.

## Карти

* NVDA възпроизвежда звук като ориентир за дадено местоположение от картата.

## Модерна клавиатура

Това включва панел за емоджи, хронология на клипборда, диктуване/гласово
въвеждане, предложения при хардуерно въвеждане, предложени действия и
редактори за съвременни методи за въвеждане на определени езици в Windows 10
и 11. Когато преглеждате емоджи, за най-добро изживяване, включете опцията
за използване на данни от Уникод консорциума от настройките за реч на NVDA и
задайте нивото на пунктуацията на "някои" или по-високо. Когато поставяте от
хронологията на клипборда в Windows 10, натиснете клавиша за интервал вместо
клавиша Enter, за да поставите избрания елемент.

* В Windows 10, когато е избрана група емоджи (включително групите за
  каомоджи и символи), NVDA вече няма да премества навигационния обект към
  определени емоджи.
* В хронологията на клипборда на Windows 11, режимът на разглеждане ще бъде
  изключен по подразбиране, с цел да позволи на NVDA да докладва елементите
  от менюто за записите от хронологията на клипборда.
* В Windows 11 22H2 Moment 1 и по-нови, NVDA ще докладва предложените
  действия, когато съвместими данни, като например телефонни номера, бъдат
  копирани в клипборда.

## Хора

* При търсене на контакти ще бъде съобщено първото предложение.

## Настройки

* NVDA ще докладва името на контролата за опционалната актуализация за
  качеството, ако има такава (връзка за изтегляне и инсталиране в Windows
  10, бутон за изтегляне в Windows 11).
* В Windows 11, елементите от адресната лента биват правилно разпознавани.
* В Windows 10 и 11 22H2 и по-нови, NVDA ще прекъсва речта и ще докладва за
  обновления на състоянието на Windows Update, докато изтеглянето и
  инсталирането напредва. Това може да доведе до прекъсване на говора при
  навигация в приложението Настройки, докато актуализациите се изтеглят и
  инсталират. Ако използвате Windows 11 22H2 и по-нови версии, ако
  избирателното регистриране на UIA събития е включено, трябва да преместите
  фокуса в списъка с актуализации веднага щом се появят, за да може NVDA да
  докладва напредъка на актуализирането.

## Достъп чрез глас

Това се отнася до функцията "Достъп чрез глас" ("Voice Access"), представена
в Windows 11 версия 22H2.

* NVDA ще докладва състоянието на микрофона при превключването му от
  интерфейса на "Достъп чрез глас".

## Време

* Раздели като "Прогноза за времето" и "Карти" биват правилно разпознати
  като раздели (принос от Derek Riemer).
* Когато четете прогнозата, използвайте стрелките наляво и надясно за
  преместване между елементите. Използвайте стрелките нагоре и надолу, за да
  прочетете отделните елементи. Например, като натиснете стрелка надясно,
  може да се съобщи нещо от типа на "Вторник 6, Висока ‎‎22°, Ниска ‎‎13°,
  Облачно". При натискане на стрелка надолу ще се съобщи "Вторник". При
  следващото натискане ще се съобщи следващия елемент (например
  температурата). Към момента това работи за дневната и почасовата прогнози.

[[!tag dev stable]]

[1]: https://addons.nvda-project.org/files/get.php?file=w10

[2]: https://addons.nvda-project.org/files/get.php?file=w10-dev

[3]: https://github.com/josephsl/wintenapps/wiki/w10changelog
